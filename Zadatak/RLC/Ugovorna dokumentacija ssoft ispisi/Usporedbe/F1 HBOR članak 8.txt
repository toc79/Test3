Sastavni dio ovog Ugovora je otplatna tablica u kojoj je iskazana nominalna i efektivna kamatna stopa, iznos, broj i rokovi plaćanja pojedinih rata.

Potpisom ovog Ugovora Primatelj leasinga izjavljuje da je upoznat sa efektivnom kamatnom stopom te potvrđuje da mu je otplatna tablica uručena. 
  
Potpisom ovog Ugovora Primatelj leasinga izjavljuje da je upoznat sa sadržajem te da prihvaća Opće uvjete ugovora o financijskom leasingu H023_167 koji čine sastavni dio ovog Ugovora, a posebno izjavljuje da je upoznat i da prihvaća odredbu točke 17. Općih uvjeta ugovora o financijskom leasingu H03_17 pod nazivom POSEBNA ODREDBA VEZANA UZ HRVATSKU BANKU ZA OBNOVU I RAZVOJ  i potpisom ovog Ugovora Primatelj leasinga to i potvrđuje.

Primatelj leasinga suglasan je da je Davatelj leasinga ovlašten izmjeniti i dopuniti Opće uvjete ugovora o financijskom leasingu, a o kojim će izmjenama i dopunama Davatelj leasinga obavjestiti Primatelja leasinga u pismenom obliku putem pošte ili objavom na internet stranicama Davatelja leasinga. Primatelj leasinga pridržava pravo prigovora na izmjenjene dijelove u roku od 8 dana od dana primitka obavjesti.

Primatelj leasinga izjavljuje da je upoznat s vrstama i visinom ostalih naknada (posebne naknade, ostali troškovi, izdaci) za koje Davatelj leasinga može teretiti Primatelja leasinga u trenutku sklapanja Ugovora ili tijekom njegova trajanja, pored pojedinih naknada iz Članka 3. ovog Ugovora. Vrsta i visina ostalih naknada određena je Općim uvjetima i/ili Odlukom o kamatama i naknadama koja je dostupna na internetskim stranicama Davatelja leasinga (www.rl-hr.hr), kao i na Oglasnoj ploči u poslovnim prostorijama Davatelja leasinga u njegovom sjedištu i podružnicama.

U slučaju obveze Primatelja leasinga na povrat Objekta leasinga u posjed Davatelja leasinga uslijed raskida ili drugog načina prestanka Ugovora o financijskom leasingu broj _______, kao i uslijed činjenice  da nakon isteka Ugovora Primatelj leasinga nije stekao pravo na prijenos prava vlasništva, odnosno nije iskoristio opciju kupnje Objekta leasinga sukladno točki 2. Općih uvjeta, Primatelj leasinga je dužan prilikom predaje tj. isporuke/povrata Objekta leasinga izdati i ispostaviti Davatelju leasinga račun za isporuku predmetnog Objekta leasinga u visini „neiskorištenog dijela Objekta leasinga“ tj. preostale buduće glavnice dospjele od trenutka raskida do predviđenog redovnog isteka Ugovora i otkupne vrijednosti Objekta leasinga, po Ugovoru o leasingu i pripadajućem otplatnom planu, kao i predmetni Objekt leasinga isknjižiti iz svojih poslovnih knjiga. Primatelj leasinga je svjestan svih štetnih posljedica neizdavanja opisanog računa te obveze naknade svake štete koja bi time nastala za Davatelja leasinga.   Ukoliko Primatelj leasinga ne izda Davatelju leasinga račun za isporuku Objekta leasinga, odnosno ne ispuni svoju obvezu iz prethodnog stavka ovog članka Ugovora, a u svezi sa svojom obvezom predaje Objekta leasinga u posjed Davatelja leasinga po raskidu/prestanku ugovora o leasingu, Davatelj leasinga i Primatelj leasinga su suglasni i ovime se sporazumijevaju da je Davatelj leasinga sukladno članku 78. stavak 6. Zakona o porezu na dodanu vrijednost  ovlašten za tako nastalu isporuku predmetnog Objekta leasinga sam izdati račun (»samoizdavanje računa - Čl. 78. st. 6. spomenutog Zakona: » (6) Račun može izdati i primatelj za dobra i usluge koje mu je porezni obveznik isporučio, odnosno obavio, pod uvjetom da o tome postoji sporazum između tih dviju strana i pod uvjetom da je utvrđen postupak za prihvaćanje svakog računa kod poreznog obveznika koji obavlja isporuku dobara i usluga. “). 

Osoba ovlaštena za zastupanje opunomoćuje ________________________________________________
da u ime Primatelja leasinga preuzme objekt leasinga.
