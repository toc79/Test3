Članak 9.
Primatelj leasinga potpisom ovog Ugovora izjavljuje da je upoznat s činjenicom da Davatelj leasinga koristi sredstva Hrvatske banke za obnovu i razvitak (dalje: HBOR) za potrebe financiranja po ovom Ugovoru o financijskom leasingu sklopljenom s Primateljem leasinga, a prema kriterijima određenim od strane HBOR-a (u daljnjem tekstu: kriteriji prihvatljivosti), te koja sredstva su osigurana temeljem ugovora o kreditu Europska investicijska banka (u daljnjem tekstu: EIB) - HBOR ili izvora HBOR-a,

Potpisom ovog Ugovora o financijskom leasingu Primatelj leasinga, jamci i njihovi ovlašteni zastupnici – fizičke osobe daju svoju izričitu suglasnost Davatelju leasinga da podatke, dane dobrovoljno prilikom podnošenja zahtjeva i sklapanja ugovora o leasingu, te koje je saznalo tijekom i vezano uz ugovorni odnos, koji podaci se smatraju osobnim i/ili povjerljivim i/ili tajnim, može koristiti u svojim poslovnim evidencijama, obrađivati ih i omogućiti njihovo korištenje, dostavu i obradu HBOR-u odnosno osobama ovlaštenima od HBOR-a te u slučaju potrebe priopćiti, prezentirati i predati HBOR-u odnosno osobama ovlaštenima od HBOR-a, kao i iziričitu suglasnost da HBOR može navedene podatke i osobne podatke prikupljati, obrađivati i njima se koristiti u svrhu pružanja bankovnih i drugih financijskih usluga na koje je HBOR ovlašten, sukladno Zakonu o kreditnim institucijama, Zakonu o Hrvatskoj narodnoj banci, Zakonu o platnom prometu, Zakonu o deviznom poslovanju, Zakonu o računovodstvu, Zakonu o leasingu i drugim zakonskim i podzakonskim propisima vezanim uz bankarsko i leasing poslovanje.

Primatelj leasinga izjavljuje da upoznat kako EIB može biti obvezan informacije i dokumente koji se odnose na Primatelja leasinga, HBOR i objekt leasinga obznaniti bilo kojem nadležnom tijelu ili instituciji Europske unije u skladu s odgovarajućim obveznim odredbama prava Europske unije.